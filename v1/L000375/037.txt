問曰。洋説。日懸天中。不動。然乎。答曰。洋書。余未甞学
之。但余所拠。特有聖人之説耳。尭典。賓出日。餞納日。
易云天行健。天則日月。然則日月出入運行必矣若
夫洋説。畢竟属索隠行怪。余一切不取也。
問曰。洋夷窮理之説如何曰。理豈易窮乎。惟天下至
誠能尽物之性。能尽物之性。則可以賛天地之化育。
是謂之窮理之学。易所謂。窮理尽性。亦此物也。洋夷
則以臆度黠智。捏造新竒之説朝変夕改。務欲駕前
人。豈窮理之云哉。余亦不取也
問曰。洋夷言日月星辰之体質甚詳。如何。答曰。天道

𠚍遠。豈望遠鏡之所能尽乎。聖人仰観天文。以法天。
公之也。洋夷以巧智度天私天也。公私之分。不可不
知。
問曰。公私之分。更有甚焉者乎。曰。聖人云。天地生人。
耶蘇云。人造天地。此説最害於世教。有識之士。不可
不務闢也。

　　丁卯五月　　　　　水月老人
