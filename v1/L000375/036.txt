護法新論巻之下終

附録　計七條
問曰。地方乎。円乎。答曰。不知。但易大伝。坤至静而徳
方。然則地静而方可知
問曰。日以月食。然乎。答曰。孔子作春秋。独曰日有食
之。不言所以食。然食有常変。亦有属変異者。則人君
自修省。以答天譴。経史所載。歴々可見。余不知其他
也。
問曰仏説。日月星辰。横旋須弥。然乎。答曰余未甞読
仏書。然。孔子曰。為政以徳。譬如北辰居其所。而衆星
共之。拠此。則横旋以然。
