三数、古人以三為厄数矣、豈其信然耶、抑是天
地之変、陰陽之運、物之党有而偶然者耶、全不
可暁也、海翻之災、見於史者五、癸巳乙未之翻
摂津独被其害、而壬申之翻、史書諸国、則摂津
亦及其変、并今年之翻凡四被其災、唯永正之
翻不遭其害耳、是何其災変有所偏乎、今以其
地勢水脈考之、其歧海状、如篆丅字、西口従長
門筑前海東南注、為丅字右角、南口従土佐日

向澥西北注、為丅字左角、兩潮至周防伊豫二
国之界、湊合此為中口、東北逕南海山陽二道
之間至于淡路、此為山陽岐海為丅字中畫、中
口之水至此左右、一従播磨淡路之間仍東北
流直抵于摂津一従讃岐淡路之間注出鳴
門《割書：在阿波海中漩澓鳴動如雷｜故多鳴門佛書謂之漩澓海》其水至此与東
口合、東連巨海、西北通摂津、淡路在其歧流中
夹、四面皆瀕水、東口已大、漩澓又峻、当東潮方
