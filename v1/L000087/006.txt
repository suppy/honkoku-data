也、自古溯翻変異、摂津毎不免其淹害者、以入
濤之変推之、是非他故、地勢水脈令然也、又考
於書史、地大動後必継書山発火或書海翻、是
地下燥陽猛迫、故熱気変火而発、海翻理与此
同、但海底燥熱発而得水不能変火、其気猶能
舒放、致令激摶其水為此変異也、其理如置爇
鉄於沙中、其熱気怒発、得水不能変火其気猶
能暢出致令沙堆起也、沙堆起、水則退、継而復

水則溢也故海将翻溯必先大退水断地涌亦
此理也天保紀年庚寅京師地大震至明年春
猶頻小動間一年越後地震挑川新潟出雲崎
海翻其翻皆小不為菑也当時有走而避者據
高下窺曰驚濤将翻潮水先倐却而覚底沙随
而堆起是底沙先起而潮水為所駆而退耳非
潮水先退而底沙随起也但其人先見潮水退
而後覚底沙起耳然海底熱発之理可推而知
