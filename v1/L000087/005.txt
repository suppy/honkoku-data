長咽不下、遂乗逆漩随東潮、泝洄入摂津、摂津
在岐澥北渨、其勢典委湾曲、為丅字屈書、東潮
已泝、中口之水、違之不下、欝貯渨腹、及東潮漸
退、然後旋嶼沿岸、南折徐行、復過鳴門、従紀伊
阿波二国之間、㱕注于東海、此為東口、為丅尾
磔、余嘗経過其地又據輿図、其状大都如此、又
嘗聞之舟子之言、夏秋之交、大風陡起、西潮暴
涌、南潮逆漲、両潮争豗沓拍、合勢入中口、崩張

如山、震撼雷鳴、一月不止、呼為入濤、此濤一起
太海亦必起険波、海師毎以為候而禁航、同番
禺沓潮、毎三十年、必一有此変、未嘗愆期、是亦
中口之潮已漲、東口之潮、又従紀伊阿波之間
逆漲、二口之潮相撃、奮競不譲、故入濤之変、大
坂毎被其害、大坂古名難波、《割書：後人惡其名｜曰浪華、国読同》、有
時遭険難風波也、遠考古名、始知信矣、非虚名

