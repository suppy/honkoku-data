【20コマの解説文】
本邦輿地之図。其起蓋在中古歟。然皆　官撰。獨蔵諸秘府。

而無傳於人閒。　元和偃武之後。文運大啓。於是乎有赤水
【26コマの解説文】
翁者而出焉実始唱此学其人兼知天文。屨笠徒歩而遊天
下。十有余矣。帰而作之図。故煥乎可観焉。継而作之者。既
無其誠。勤亦不至。徒取古人成図。少易之面目以。来售於世。
宐哉今之図莫若赤水氏者也。夫翁之所為者難。而因之。則
易成功然難者能成。而易者不能成是故何也。由其誠之
與不誠。勤之與不勤也。秋山墨仙好地理遠遊。足跡之所及。
眼目之所触。図而写之。問而質之。不窮不置也。頃寄其所撰
望嶽十三州之図而徴言余謂方今　仁治成于上民庶楽
于下。暤〻煕〻。事其事而以余力楽勝宝𢎨古之楽。亦
盛世文化之所波及也。東州遊観之壯。以富嶽為第一。此図
蓋為遊者設。故特標而出之。順次縷挙凡十三州矣。業既為
遊者。故挙郡挙村。挙山挙水。亦詳道路之所係。其精覈巧密。
遠出於先賢之上。若夫経度之差。潮汐之弁。則天文地志之
所職。無所用於茲。不必載也。嗚呼令観者目証心契。不待導
者。挙趾於遊程者。豈非斯図乎。
　　　　　　　　　　　　　　　　　　　　【雅印】
天保壬寅季春　　　長門　　　船越守愚撰　　船越守愚　豊浦山隹
　　　


