之理大哉、衆人雖禀此理於天以為明德、
然不學則昏、不思則愚而智識闕略、物理
難窮、故窮理一因文學、文學專以格物致
知為先務、至豁然貫通、所謂明德、虗靈不
昧以具衆理應萬事、而乾坤宇宙之際、無
足異疑者也矣、博文約禮之君子、推此理
及彼、雖既往未然又可記、豈踰等騖空文、
知至近目前之理乎、往昔童子論日之遠
近不決、即今僕更論之、上而日月星辰、及
霜露雷電、下而地震潮汐、及燐火天狗、人
而僊術奇怪、及隕星托生、普拾摭幼兒所
迷惑者、問答之、筆誌之、脱稿鐫櫻、題曰訓
蒙天地辨、若或為丱髮窮理之一助、愚者
千慮之一得耳、恐聞見狹乏、所論非亦不
少、幸勿咎云爾寬政辛亥仲秋望日


