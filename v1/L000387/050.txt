文。下知地理。中知人事。三者倶明。然後可
以語人疾病。不然則圏鹿欄牛者也。故経
有陰陽応象運気篇。而天文之学聖人所
不廃也。舜以耕稼陶漁之夫一旦践帝位。
便作璿璣玉衡以齋七政。則造化之理固
尽在聖人槖籥中矣。至宋儒議論。動欲以
理該之。噫天下事理之所不能尽者多矣。
況於天乎。余聞此言所以求天学測量之

方也。頃繙天経或問顧其為書。字句糜爛
三豕摩滅。何秘諸篋中不可格其非乎。遂
使我師加訓点正其謬戻。又併其所著大
略天学名目鈔。而為一部。亟剞劂使之
殺青焉。請与天下其弘斯道。能発人蒙覆。
益人意智之設筌蹄而已。我言師者為誰。
崎陽天文生。源姓西川氏名曰正休。其先
豊之後州大友家臣族也。父名忠英字如













