見号求林齋。少好天学皓首不廃。才通異
域名懼一世矣。享保己亥被
召来于　東都。恭承
公事既帰崎陽。七十七歳而終。其遺書今
行于世者。虞書暦象俗解。天文義論。四十
二国人物図説。日本水土考。天文和歌註。
町人囊。長崎夜話草。水土解辨。華夷通商
考。万物怪異辨断及百姓袋等也。天人五

行解。運世年卦考。右旋有無論。彫刻未成
蔵于家焉。其天学之要。雖夫海外殊邦之
所推。率皆無出此中也。凡天文家者流。而
屈指則斯人為巨擘。其徒豈不可思其後
乎。於是正休出崎港入　東都。善継其業
而引諸生。今玆鋟梓公於天経或問。与名
目鈔。寔纉父志能踵其武者也。因筆其概
跋諸巻尾云。












